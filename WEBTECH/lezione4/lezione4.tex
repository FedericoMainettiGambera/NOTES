\title{LEZIONE 4 19/03/20}\newline
\textbf{link} \href{https://web.microsoftstream.com/video/53d9a40e-3109-44fc-8195-0553eedfb6d9}{clicca qui}
\subsection{JDBC}
Gli argomenti di questa lezione sono strettamente legati alla visualizzazione di un progetto nella cartella su Beep delle lezioni $>$ Servlet-base $>$ Progetto eclipse servlet con jDBC.\newline
\newline
JDBC è un architettura molto elegante per il mondo Java e serve per mettere in contatto applicazioni Java con DB.\newline
JDBC eredita la sua logica da ODBC, un architettura sviluppata originariamente da Microsoft.\newline
\newline
Il vantaggi di JDBC sono legati al mascheramento delle differenze che sono presenti nelle modalità con cui un'applicazione interagisce con una base di dati.\newline
La principale caratteristica di JDBC è di migliorare la portabilità dei sistemi che fanno uso di DB. Per ottenere questo sfrutta due tecniche: rimuove la necessità che il programmatore conosca le tecnicalità con cui avviene la connessione coi DB, maschera alcune differenze "dialettali" nell'uso di primitive SQL che alcune basi di dati offrono in un modo e altre in un altro.\newline
\newline
L'architettura JDBC struttura la connessione con la base di dati in maniera intelligente e consente all'applicazione di ignorare lo specifico modello della base di dati.\newline
Il modello utilizzato è \textbf{stratificato}: l'\textbf{applicazione Java} vede solo un'\textbf{API} (application programming interface) al di sotto del quale c'è un ambiente di runtime che, a fronte di un particolare modello di base di dati, carica un determinato \textbf{Driver}. Per un sistema operatico, un Driver è un programma speciale che contiene le istruzioni di gestione di una determinata periferica, questo stesso meccanismo è stato replicato per sviluppare JDBC.\newline
\newline
Più in dettaglio, l'API utilizza un servizio chiamato \textbf{Driver Menager} che ha lo scopo di caricare un determinato \textbf{Driver} a seconda di quale sia la base di dati con cui dovrà interagire.\newline
\newline
L'effettiva comodità di JDBC risiede nei vantaggi che il programmatore ne trae, ovvero che dovrà interagire con una serie di oggetti di utilità: Connection, Statement, ResultSet, SQLException (Driver e DriverManager li vedremo una sola volta). L'intera architettura JDBC è fatta da queste classi.\newline
\newline
JDBC è utilizzato anche al di fuori dell'ambiente web.\newline
\newline
Per l'uso di JDBC all'interno di una Servlet si segue il seguente work-flow/pattern:
\begin{itemize}
    \item connsessione;
    \item preparazione ed esecuzione di query;
    \item precessamento dei risultati;
    \item disconessione (molto importante, siccome la base di dati è una risorsa comune a tutte le servlet, lasciarla "libera" è essenziale, talvolta la disconnessione precede anche il processamento dei risultati.
\end{itemize}
\ \newline
Nel momento in cui il programmatore non ha controllo sul ciclo di vita della propria applicazione (come nel nostro caso delle Servlet) si prevedono dei pattern specifici riguardanti le quattro operazioni appena elencate.\newline
\newline
\textbf{Connessione}: avviene nel momento di creazione della Servlet, cioè nella funzione init() della Servlet, i parametri (url, utente, pass, modello DB) necessari alla connessione al DB sono tipicamente inseriti all'interno del file xml di configurazione dell'applicazione web;\newline
\textbf{oss.} tutti i blocchi riguardanti l'interazione con DB saranno contenuti in blocchi critici (try... catch... finally).\newline
\newline
\textbf{Disconnessione}: simmetricamente la disconnessione è eseguita nel metodo destroy(), per cui la servlet ha una connessione disponibile per tutta la sua durata.\newline
\newline
La connessione e disconnessione sono le operazioni più costose all'interno di un DB, dunque ci sono tecniche avanzate che permettono di sfruttare al meglio le connessioni (vedi connection pooling).\newline
\newline
C'è un grande problema che richiede una certa attenzione. Un processore di query è un componente che riceve una stringa query SQL, lo analizza (parsing), costruisce l'albero sintattico della query, lo ottimizza, lo compila in un piano di accesso disco e infine lo esegue. Il grande problema è che non c'è bisogno di ricompilare il piano di accesso disco per tutte quelle query che sono "simili" fra di loro (cioè che differiscono per alcune variabili), quindi mandare query a ricompilare continuamente spreca un sacco di risorse. Come soluzione a questo problema intervengono le \textbf{parametric prepare statement}, che utilizzano degli scheletri di istruzioni con dei "?" al posto dei valori che potrebbero cambiare, che sono dette variabili di binding, e vengono compilati in \textbf{piani di accesso} una sola volta ed eseguiti quante volte si vuole con le variabili che si vuole. Se una query è molto complessa e la sua preparazione è molto onerosa, sfruttare questi prepare statement può rappresentare un vantaggio molto ingente.\newline
\newline
"Mai mai mai fare query al volo, è sempre buona pratica prepararle prima". \newline
\newline
Le \textbf{SQL injection} sono un'altro problema critico delle interazioni con le basi di dati e riguardando l'esecuzione di query che sono frutto della concatenazione di una parte sicura con una parte insicura.\newline
Per parte insicura si intendono stringhe senza controlli di formattazione da parte del programmatore. Questi problemi insorgono tipicamente quando la query è formata da una parte programmata e una parte che è il risultato di un parametro o un campo inserito direttamente (senza controllo da parte del programmatore) dall'utente. Per esempio se usiamo una query "select * where ID = " + "[input dell'utente]", un utente male intenzionato potrebbe scrivere "1 OR 1=1", ricevendo quindi come risposta l'intera tabella dal database, in quanto 1=1 è sempre vero. Il succo del discorso è che dobbiamo evitare di dare all'utente la possibilità di poter modificare l'albero sintattico della query (nel caso appena mostrato è successo quando l'utente ha inserito "OR"). Questo meccanismo può creare grandi falle di sicurezza.\newline
Il rimedio a questo problema è l'utilizzo dei prepare statement, infatti preparando le query, l'albero sintattico viene precreato e quindi l'utente può solo e soltanto inserire parametri, che, nel caso in cui fossero mal formati, producono semplicemente un errore, invece di rilevare informazioni che non dovrebbe.